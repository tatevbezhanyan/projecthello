<!DOCTYPE html>
<html>
<html lang="hy">
<head>
    <meta charset="utf-8">
<title>Շախմատ</title>
</head>
<body>
<h1>Շախմատ</h1>
<p><b>Երբ լավ քայլ ես գտնում, փնտրիր ավելի լավը։</p></b>
<h4>Էմանուել Լասկեր</h4>

<img src="https://arnoldmiqayel.files.wordpress.com/2014/06/jgh.jpg?w=350&h=262" width="400" height="300">

<p>Շախմատ անունն առաջացել է պարսկերեն շահ՝արքա, թագավոր և մատ՝ մահացավ բառերից, այսինքն՝ թագավորը մահացավ։ Սկզբնապես Հնդկաստանում խաղը կոչվել է չատուրանգա (չատուր՝ չորս և անգա՝ մաս կամ անդամ բառերից) և նշանակել է քառանդամ։ Պարսկաստանում այն վերանվանվել է շատրանգ։</p>
<h2>Թե ինչպես ստեղծվեց շախմատը</h2>
<p> Համաձայն ավանդության Հնդկաստանի թագավորներից մեկը իրեն շրջապատել էր շողոքորթ պալատականներով։ Նրանց կեղծ գովասանքից  դարձել էր շատ ինքնավստահ։ Թագավորը չէր լսում ոչ միայն ժողովրդի ձայնը, այլև հաշվի չէր նստում փիլիսոփաների ու գիտնականների հետ։ Սիսսուն, ով  վշտացած էր թագավորի անձնական քմահաճույքներից ու ինքնահավանությունից, որոշում է ապացուցել թագավորին, որ նա ինքնըստինքյան ոչինչ է, որ նա չի կարող շահել որևէ պայքար առանց իր հպատակների, առանց նրանց պաշտպանության։ Սիսսու փիլիսոփան հնարում է շախմատը։ Այդ խաղը շատ դուր է գալիս թագավորին։ Նա անմիջապես պալատ է կանչում փիլիսոփային և հարցնում, թե ինչ նվեր է ուզում այդ հիանալի խաղի համար։ Իմաստուն հնդիկը ասում է՝ «Շախմատի տախտակի առաջին վանդակում դրեք մի հատիկ ցորեն, երկրորդում՝ դրա կրկնապատիկը և այդպես մինչև վաթսունչորսերորդ վանդակը»։ Թագավորն առանց երկար մտածելու կանչում է մառանապետին և կարգադրում՝ փիլիսոփայի հասանելիք ցորենը տալ։ Պահեստապետն ու իր օգնականները սկսում են հաշվել. պարզվում է, որ դա աներևակայելի չափերի հասնող ցորենի մի քանակ է, և թագավորն ի վիճակի չէ վճարելու։</p>
<h4>Նկարում՝ Շախմատի գյուտի պատմության պատկերազարդում․</h4>
<img src="https://upload.wikimedia.org/wikipedia/commons/thumb/9/96/Chess_history_illustration_%28HY%29.svg/1920px-Chess_history_illustration_%28HY%29.svg.png" width="600" height="350">
<h2>Շախմատային մեքենա թե՞ խամբեություն</h2>
<p>18-րդ դարից ի վեր մարդկանց գրավել է մեքենաների գաղափարը, որոնք կարող են շախմատ խաղալ մարդկանց դեմ։ 20-րդ դարի կեսերին թվային էլեկտրոնային համակարգչի հայտնվելով այդ երազանքը վերջապես իրագործելի դարձավ:1770 թվականին հունգարացի գյուտարար Վոլֆգան ֆոն Կեմպելենը ստեղծեց շախմատային մեքենա։ Այն իրենից ներկայացնում էր մարդու կերպար, որը նստած էր հսկայական փայտե պահարանի ետևում։ Պահարանի դռները բացվում էին, և կարելի էր դիտել մեխանիզմները։ Մեխանիկական ձեռքը շարժվում էր տախտակի վրայով և հաղթում այնպիսի հանրահայտ մրցակիցների, ինչիպիսիք են Նապոլեոն Բոնապարտը և Բենջամին Ֆրանկլինը։ Ինչպես պարզվեց տարիներ անց, դա մեքենա չէր։ Նրա ներսում գտնվում էր ուժեղ շախմատիստ, որն էլ շարժում էր մեխանիզմները, իսկ պահարանի դռները բացելիս ուղղակի թաքնվում էր։</p>
<img src="https://images.techhive.com/images/article/2013/04/evolution_chess_02-100035230-gallery.jpg?auto=webp&quality=85,70" width="500" height="300">

<h4>Շախմատի էվոլյուցիայի մասին կարող եք կարդալ անցնելով հետևյալ հղումով՝</h4>
<a href="https://www.pcworld.com/article/451599/a-brief-history-of-computer-chess.html">Շախմատի էվոլյուցիա</a>

</body>
</html>
